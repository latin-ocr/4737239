-46-

maxime ac multo magis quam in usu infinitivi atque indicativi
praesentis a reliquis scriptoribus differre, id quod nondum in
dialogo, magis iani in Agricola perspici potest. In scriptis
maioribus autem, ut usus ille magnam amplitudinem caperet,
genus historicae narrationis efficiebat. Qua in re duo prin-
cipia semper mihi respicienda erant. Debebam, enim inquirere
quibus locis Tacitus liberam vel ponendi vel omittendi licen-
tiam habuerit et quibus rationem prioris aetatis respexerit.
Libera autem potestas quando ei erat, discrimen positionis et
omissionis exponendum erat. Habebat· autem eam certe in
enuntiatis primariis coniugationis periphrasticae‚ apud adiecti-
vum, apud pronomen, apud praepositiones, apud dativum.
Contra apud substantivum, casus obliquos, adverbia reliquiae
pristini usus inveniuntur. Eadem autem condicio, quae in
enuntiatis primariis, in enuntiatis relativis et post nonnullas
coniunctiones temporales et modales et causales fuisse videtur.
Rationem autem ponendi et omittendi iam saepius exposui.
Itaque unum addo, multis locis omissionem in principio va-
riationis positam esse, ut apud substantivum mos et apud alia,
saepe etiam popularem brevitatem exstare, ut post adverbia
hinc, inde etc. Omnia autem pluribus percurrere, nisi modum
huius scripti excedere volebam, non licebat, quam ob rem
venia sit propter magnam materiam, si magis viam ostendisse
quam ipse perrexisse videor. Sed haec hactenus.

111.
DE FUTURI VERssl SUBSTANTIVI USU.

 

Futurum tempus brevius licet absolvere, cum apud reli—
quos scriptores omissionis exemplum non invenerim, apud
Tacitum autem, quae est natura historicae narrationis, ea
forma nisi in orationibus exstare non videatur. Sed Taciti

 

 

